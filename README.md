# Projekt "Opis i wizualizacja baz danych" z przedmiotu Zaawansowane technologie bazodanowe

Przygotuj rozwiązanie, które na podstawie istniejącej, działającej bazy danych:

przygotuje graficzną reprezentację jej schematu,
wygeneruje tekstowy opis jej tabel oraz atrybutów.
Opis powinien próbować odgadnąć semantykę, wykorzystując nazwy tabel i kolumn, oraz uwzględniać dodatkowe informacje, takie jak komentarze, ograniczenia i związki.

Możliwe jest wykorzystanie zewnętrznych narzędzi. Przykładowo, wizualizacja może być wykonana przez dedykowany do tego program (najlepiej open source). Można także wykorzystać API chatbotów AI do generowania tekstowych opisów bazy danych.

Efektem uruchomienia programu na istniejącej bazie danych powinien być plik Markdown zawierający opis i dołączone pliki graficzne z diagramami. Diagramy mogą również być osadzone w postaci kodu wewnątrz pliku Markdown (na przykład za pomocą Mermaid), ale proszę wtedy dołączyć instrukcje dotyczące instalacji niezbędnych zależności. Listę ciekawych narzędzi, które mogą być potencjalnie przydatne znajdą Państwu np. na stronie programu Kroki.
